---
layout: post
title: "राधारानी"
author: "तृप्ति मिश्रा"
tags: कविता
---

राधा रानी लगे सजीली

नाजुक सी चंचल और हठीली

राधे ने पहनी लहंगा चोली

जो थी सुंदर रंग रंगीली

थोड़ी नीली थोड़ी पीली

डाल चुनरिया लाल रंग की

छम छम करती छैल छबीली

माथे पर बिंदिया लाल रंग की

कान  में सुंदर झालर झुमकी

नाक में डोले नग नथनिया 

गले में पहनें कुन्दन हरवा

राधा रानी के कारें नैना

जिसमें बसते कृष्ण कन्हैया

बृज रानी  के अधर गुलाबी

रटती कान्हा राजदुलारी

कृष्ण मिलन की आस में

शर्म से हो रहे गाल गुलाबी

वृंदावन की कुंज गलिन 

कृष्ण को ढूंढें राधा रानी
