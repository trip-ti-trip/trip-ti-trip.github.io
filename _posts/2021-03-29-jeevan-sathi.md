---
layout: post
title:  "जीवन साथी"
author: "तृप्ति मिश्रा"
comments: true
tags: कविता
---

जिंदगी के इस लम्बे सफ़र में

वो बन  गए हमसफ़र मेरे 

हर दुख में हर सुख में

वो साथ थे मेरे

पल पल हर डगर में

रहते थे वो जिगर में

कितने सावन साथ गुजारे

बसंत में झूमे  मस्ती में

पतझड़ में भी कभी न बिखरे

सदा रहे वो मुझे संभाले

कभी किसी कठिनाइयों की 

तपन न मुझ तक आने दी

दुनिया भर की सुख सुविधाएं

न्यौछावर कर दी मुझ पर

ऐसा जीवन साथी पाकर

सार्थक है जीवन का सफर
