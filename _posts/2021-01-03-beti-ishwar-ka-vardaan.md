---
layout: post
title:  बेटी - ईश्वर का वरदान
author: तृप्ति मिश्रा
tags: कविता 
---

बहुत हुआ अब जागो सब

बेटी के अस्तित्व को पहचानो सब

आंखें खोलो

दिल को झकझोरो

अंधविश्वास को दूर भगाओ

पिछड़ेपन की जंजीरें तोड़ो

भेदभाव को दूर भगाओ

समाज में बदलाव लाओ

बेटी का सम्मान  करो

उस पर भी अपना प्यार लुटाओ

उसकी अभिलाषा पूर्ण करो

व्यक्तित्व में उसके रूप भरो

क्योंकि बेटी नादान है

बेटी हर घर का मान है

माता पिता का सम्मान है

सृष्टि सृजन की जान हैं

बेटी देश की शान है

बेटी ईश्वर का वरदान है

ईश्वर का वरदान है


