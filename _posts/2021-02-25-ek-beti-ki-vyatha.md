---
layout: post
title:एक बेटी की व्यथा  
author: तृप्ति मिश्रा
tags: कविता 


बेटी बनकर जन्म लिया

घुट घुटकर सारा जीवन जिया

सारे कर्तव्यों को पूर्ण किया

दायित्वों का निर्वाह किया


मां बहन बेटी पत्नी बनकर

सारे फ़र्ज़ निभाये है

सदा जिया भेदभाव पूर्ण जीवन

पल पल छिन छिन अपमान सहा


फिर भी इस निष्ठुर समाज में

बेटी को वो सम्मान न मिला

बेटों को दुनिया वालों ने

सर आंखों पर स्थान दिया


जब कदम बढ़ाया बाहर तो

कुछ हटकर करना चाहा तो

तुम अबला हो तुम निर्बल हो

तुम कोमल हो तुम निर्भय हो

तुम ये सब कैसे कर सकती हो

बाहर कैसे जा सकती हो


इन तानों ने सीना छलनी किया

सपनों को चकनाचूर किया

बेटी बनकर पैदा होना

सबसे बड़ा कलंक हुआ

सबसे बड़ा कलंक हुआ
---
