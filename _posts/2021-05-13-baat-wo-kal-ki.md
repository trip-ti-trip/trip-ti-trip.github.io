---
layout: post
title:  बात वो कल की
author: तृप्ति मिश्रा
tags: कविता
---

ऐसा लगता है कि कल  ही तो मिले थे

सपने सब साथ साथ ही तो बुने थे

कुछ अधूरे तो कुछ पूरे हुए थे

जिंदगी के हर मोड़ पर कदम मिला कर चले थे

कभी बहके तो  कभी संभल ही गयै थे

कुछ गिले थे कुछ शिकवे थे

बिन बोले हुए ही सारे शिकवे दूर हो गये थे

बच्चों के साथ अपना भी बचपन जी रहे थे

फ़र्ज़ अपने सारे पूर्ण कर दिए थे

कर्तव्यों के कर्ज सबके चुकता ही कर चुके थे

जिंदगी के बाकी पल अब फुरसत से लिख रहे थे

हाथों में हाथ डाले गुजरे पल को जी रहे थें

बीते दिनों की सुनहरी यादें में भविष्य के सपने बुन रहे थे
